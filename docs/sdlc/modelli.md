## Modelli di gestione del ciclo di sviluppo del software

Nella gestione del ciclo di vita del software esistono diversi modelli che possono essere adottati in relazione alle esigenze di business e organizzative.

I principali sono:

* Waterfall

  * Un approccio sequenziale in cui ogni fase del progetto (progettazione, implementazione, test, rilascio) deve essere completata prima di passare alla successiva
  * Ideale per progetti con requisiti ben definiti e invarianti e/o per interventi di breve durata

+ Modello a V

  * Una variante del modello Waterfall, dove ogni fase di sviluppo ha una fase di testing corrispondente
  * Adatto per progetti che richiedono una verifica e validazione rigorosa ad ogni fase
+ Modello Incrementale

  * Un approccio che suddivide il progetto in incrementi più piccoli e gestibili, ognuno dei quali aggiunge funzionalità al sistema
  * Ideale per progetti che richiedono rilasci frequenti e miglioramenti progressivi
+ Modello Agile

  + Un approccio iterativo e incrementale che enfatizza la collaborazione continua, la flessibilità e la capacità di adattamento ai cambiamenti
  + Adatto per progetti complessi con requisiti in evoluzione e di lunga durata

Il ciclo di sviluppo del software adottato dalla DGMOT deve rispondere ai seguenti principi:

* Valore: realizzare software che risponde alle esigenze degli Stakeholder secondo le priorità degli Stakeholder
* Qualità: garantire affidabilità, sicurezza, manutenibilità, efficienza
* Reattività: rispondere tempestivamente alle richieste degli Stakeholder, abbracciare il cambiamento
* Trasparenza: dare piena visibilità ai processi di sviluppo e consentire il monitoraggio degli avanzamenti
* Efficienza: migliorare l'efficienza dei team, eliminando gli ostacoli mediante revisione periodica del processo ed auto organizzazione per aumentare il rendimento e migliorare la risposta alle esigenze istituzionali
* Misurabilità: grazie all'adozione di metriche funzionali e di processo fornire strumenti oggettivi per il miglioramento continuo
* Compliance: progettare il software per la compliance e verificarne la rispondenza (Security e Privacy by Design)

In base ai requisiti di business sopra evidenziati, la DGMOT ha deciso di adottare diverse modalità di gestione del ciclo di vita del software in funzione delle caratteristiche dei progetti, segnatamente la durata e la complessità:

+ Approccio Agile

  + Verrà utilizzato per tutti gli sviluppi che hanno una discreta durata progettuale (superiore indicativamente ai 2 mesi) o che presentano un'elevata complessità nei requisiti
  + Questo approccio consentirà di rispondere rapidamente alle esigenze in evoluzione, garantendo al contempo resilienza, qualità e compliance dei prodotti
  + Il framework Scrum sarà adattato alle specifiche esigenze della DGMOT, garantendo la trasparenza e la governance del processo di sviluppo
+ Modello Waterfall

  + Verrà utilizzato per interventi con requisiti ben definiti e di breve durata, permettendo una gestione più semplice e diretta
  + Sarà adottato per i piccoli interventi evolutivi che si concluderebbero comunque prima della stabilizzazione del ritmo di sviluppo

L'approccio Agile sarà declinato, tenuto conto anche delle esigenze connesse al coordinamento delle attività con gli aspetti formali di gestione dei contratti, secondo il Framework Scrum che consente un approccio strutturato, razionale e semplice.

L'adozione di un modello operativo basato su sprint di breve durata consente di minimizzare l'impatto di eventuali errori - promuovendo un riscontro continuo delle attività con gli Stakeholder - anziché individuarli nella fase conclusiva del progetto, come tipicamente avviene nell'approccio waterfall.

Inoltre, il Framework Scrum è orientato al coinvolgimento continuo di ogni elemento del team, contribuendo all'ottimizzazione dell'uso delle risorse e ad un maggior senso di appartenenza al gruppo di lavoro.

Infine, il framework Scrum promuove una stretta collaborazione ed un continuo flusso informativo tra i team di sviluppo e gli Stakeholder (DG, Domain Expert dell'Amministrazione, utenti interni ed esterni all'Amministrazione, etc) favorendo
