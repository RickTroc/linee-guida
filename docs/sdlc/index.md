# Introduzione

La complessità del Sistema Informativo della Direzione Trasporti (SIDT) richiede l'adozione di approcci moderni allo sviluppo applicativo che consentano di affrontare le sfide che la digitalizzazione pone alla PA.

Il ciclo di sviluppo sicuro dei servizi digitali nella DGMOT deve rispondere a specifiche esigenze dell'Amministrazione:

* Garantire la Resilienza, la Qualità e la Compliance dei Prodotti

  * Assicurare continuità e affidabilità dei servizi offerti ai cittadini ed agli operatori professionali.
  * Mantenere elevati standard di qualità e conformità normativa.
* Ridurre il Tempo di Rilascio delle Nuove Funzionalità

  * Rispondere rapidamente alle esigenze in continua evoluzione.
  * Migliorare l'efficienza operativa.
* Governare il Processo di Sviluppo e Gestione dei Prodotti

  * Controllare tutte le fasi del ciclo di vita del prodotto.
  * Minimizzare i rischi e ottimizzare le risorse.
* Misurare il Raggiungimento degli Obiettivi di Business

  * Valutare l'efficacia delle strategie adottate.
  * Apportare miglioramenti basati su dati concreti.

Il SIDT è caratterizzato da differenti spinte evolutive:

+ Piano Strategico
+ Evoluzioni normative e organizzative
+ Modifiche Urgenti
+ Customer Care & Operation
+ Evoluzione Tecnica

In ragione della molteplicità degli attori coinvolti nello sviluppo del SIDT, il ciclo di sviluppo deve essere uniformato ed esteso a tutti i partner tecnologici per consentire un'evoluzione coerente ed omogenea del parco applicativo, uniformare le procedure operative e amministrative, facilitare l'introduzione di nuovi partner così come il coinvolgimento delle diverse competenze presenti nell'Amministrazione.

## Obiettivi del Documento

Obiettivo del presente documento è la definizione di un Secure Service Development Life Cycle (S-SDLC) strutturato con il quale disciplinare tutte le attività di sviluppo del SIDT, sulla base di un insieme di best practice e strumenti a supporto finalizzati a efficientare il processo di sviluppo stesso, a garantire il rispetto di standard qualitativi elevati e a costruire un modello organizzativo che rafforzi la cooperazione tra la DGMOT e i suoi partner tecnologici e garantisca la rapida produzione di valore verso gli Stakeholders, consentendo al contempo una facile supervisione delle attività e la gestione dei rischi.

### Scopo delle linee guida

Il Ciclo di Sviluppo dei Servizi Digitali Sicuri descritto nel presente documento si applica a tutti i progetti di sviluppo dei servizi digitali che costituiscono il Sistema Informativo del Dipartimento Trasporti (SIDT) della Direzione generale per la motorizzazione (DGMOT).

Tutti i team di sviluppo sono tenuti ad uniformarsi alle indicazioni fornite nel presente documento.

### Pubblico di riferimento

Queste linee guida sono indirizzate a tutti i componenti dei team incaricati dello sviluppo dei servizi digitali della DGMOT.
